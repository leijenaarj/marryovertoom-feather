---
heroImage: /images/koningswei3.jpg
pubDate: Feb 10 2025
title: Metrøality 2025
date: 2025-05-23T23:25:00.000Z
tags:
  - routering
  - verbinding
  - geluid
description: Tilburg wereldstad
---

Nadat de laatste unit op het Koningsplein verdween, ± 8 jaar geleden, is Metrøality in gerenoveerde staat weer terug in Tilburg! Inmiddels zijn de vitrines en putten met roosters van 3 van de 4 stations geplaatst:

- Stadsforum (bij het Paleis)
- Koningswei (t.o. de Stadswinkel)
- Spoorzone (de Willem II-passage)

Voor een 4e unit worden op dit moment nog enkele locaties onderzocht.

Het originele ontwerp (1996) van de plattegrond in de vitrine is aangepast aan de hedendaagse heringerichte situatie. De audio- en lichttechniek is verduurzaamd.

Vanuit de putten klinkt, getriggered met bewegingssensoren, het vernieuwde geluid van arriverende, stilstaande en vertrekkende metrotreinen.

De plattegrond met daarop het centrum van Tilburg, is uitgebreid met de Spoorzone en de Piushaven, twee nieuwe centra in de stad. Vanaf de Spoorzone lopend langs de culturele as van Tilburg door de Willem II-straat richting het Stadsforum en de Koningswei kom je langs de 3 stations en kun je deze beleven.

Op de plattegrond zijn de diverse culturele instellingen aangegeven die het centrumgebied rijk is.

Meer informatie: Metrøality 1996

## Realisatie i.s.m.:

- Arno Peeters, audio
- K.E.D. Jos Knoops, electronica
- Edesign, prints op acrylaatplaat en folies
- Deltasign, vitrines

## Met dank aan:

- de gemeente Tilburg (Cultuur in het Publieke Domein)
- Albert Kliest
- Jorgen Leijenaar



